+++
languageCode = "bn-bd"
title = "ম্যাক এর জন্য ডেভেলপার বা প্রো-ইউজারদের প্রয়োজনীয় ৩০টি অ্যাপ সাজেশন"
author = "Nuhil Mehdy"
categories = ["Tips"]
tags = ["ম্যাক", "macOS", "ম্যাক অ্যাপ"]
date = "2017-09-02"
description = "একটি ফ্রেশ macOS সিস্টেমে একজন ডেভেলপার ইউজার কম পক্ষে কোন কোন অ্যাপ গুলো ইন্সটল করতেই পারেন তার একটা লিস্ট"
featured = "
featuredalt = "Mac"
featuredpath = "//i.imgur.com/ovkJwx8.jpg"
linktitle = ""
type = "post"
+++

**1. [Xcode](https://developer.apple.com/xcode/):** যারা iOS, watchOS বা macOS এর জন্য অ্যাপ্লিকেশন ডেভেলপ করতে চান তাদের জন্য একান্ত প্রয়োজনীয় একটি IDE যার সাথে বিল্ট ইন আছে ইমুলেটর গুলোও। ম্যাক ইউজাররা ফ্রি তেই ডাউনলোড করতে পারবেন।  

**2. [chrome](https://www.google.com/chrome/)** বর্তমান ওয়েব দুনিয়ায়, সব ব্রাউজারের ব্যবহার জরিপ অনুযায়ী শতকরা ৭০ ভাগেরও বেশি ব্যবহৃত হয় গুগলের তৈরি এই ব্রাউজারটি। বিশাল এক্সটেনশন এবং অ্যাপ মার্কেটপ্লেস এই ব্রাউজারকে করেছে আরও সমৃদ্ধ। এই ব্রাউজারে যেমন ক্লায়েন্ট সাইড ডিবাগিং, ইন্সপেকশন টুল বিল্ট আছে তেমনি এর জন্য এক্সটেনশন বা প্লাগিন তৈরি করাও বেশ সহজ। সবার জন্য ফ্রি।

**3. [PhpStorm](https://www.jetbrains.com/phpstorm/download/#section=mac)** জেট ব্রেইন্স এর তৈরি সবচেয়ে পপুলার একটি IDE যার মাধ্যমে PHP -তে ওয়েব অ্যাপ ডেভেলপমেন্ট হতে পারে খুবি প্রোডাক্টিভ। স্টুডেন্টদের জন্য ফ্রি। এছাড়াও স্টার্ট আপ, ট্রেনিং সেন্টার বা ওপেন সোর্স প্রোডাক্ট ডেভেলপারদের জন্যও ফ্রি/ছাড়।

**4. [PyCharm](https://www.jetbrains.com/pycharm/download/#section=mac)** জেট ব্রেইন্স এর তৈরি আরেকটি বহুল পরিচিত পাইথন IDE যার একটি কমিউনিটি এডিশন আছে যেটি সবসময় বিনামূল্যে পাওয়া যায়। পাইথন অ্যাপ ডেভেলপার বা পাইথন স্ট্যাকে কাজ করেন এমন ইউজারদের জন্য খুবি প্রোডাক্টিভ একটি টুল। যারা Anaconda এর মত রেডি মেড প্ল্যাটফর্ম এর জন্য বাধ্য না, সেরকম ডাটা সায়েন্স ইঞ্জিনিয়াররাও এটায় কাজ করতে পারেন স্বাচ্ছন্দ্যে. এর প্রফেশনাল এডিশনটি স্টুডেন্টদের জন্য ফ্রি। এছাড়াও স্টার্ট আপ, ট্রেনিং সেন্টার বা ওপেন সোর্স প্রোডাক্ট ডেভেলপারদের জন্যও ফ্রি/ছাড়।

**5. [Webstorm](https://www.jetbrains.com/webstorm/download/#section=mac)** যাদের জাভাস্ক্রিপ্ট স্ট্যাক খুব পছন্দ এবং ক্লায়েন্ট সাইড অ্যাপ ডেভেলপমেন্টে ফোকাসড তাঁরা ব্যবহার করতে পারেন এই IDE টি. এমনকি MEAN স্ট্যাকে ডেভেলপমেন্ট করতে চাইলেও এই IDE হতে পারে প্রথম পছন্দ। স্টুডেন্টদের জন্য ফ্রি।

**6. [IntelliJ IDEA](https://www.jetbrains.com/idea/download/#section=mac)** জাভা ডেভেলপারদের জন্য অত্যন্ত চমৎকার ফিচার সমৃদ্ধ একটি IDE. স্কালা, গ্রুভি, কটলিন ল্যাঙ্গুয়েজের সাপোর্ট থেকে শুরু করে গিট সাপোর্ট এবং স্প্রিং এর মত ফ্রেমওয়ার্ক সাপোর্ট সবই আছে এতে। Android অ্যাপ ডেভেলপমেন্ট থেকে শুরু করে ওয়েব অ্যাপ ডেভেলপমেন্ট, সবই সম্ভব এই প্রোডাক্টিভ টুলটি ব্যবহারের মাধ্যমে। স্টুডেন্টদের জন্য ফ্রি।

**7. [Android Studio](https://developer.android.com/studio/index.html)** অ্যান্ড্রয়েড অ্যাপ ডেভেলপমেন্ট এর জন্য একমাত্র অফিসিয়াল IDE. কোড এডিটিং, ডিবাগিং থেকে শুরু করে পারফরমেন্স টেস্টিং, ডিপ্লয়েমেন্ট, ইনস্ট্যান্ট বিল্ড ও অনেক অনেক ফিচার সমৃদ্ধ IDE টি অ্যান্ড্রয়েড অ্যাপ ডেভেলপারদের প্রথম পছন্দ। ফ্রি।

**8. [Visual Studio Code](https://code.visualstudio.com/download)** মাইক্রোসফট এর তৈরি ফ্রি, ওপেন সোর্স এবং সুন্দর ইন্টারফেইস সমৃদ্ধ এই মাল্টি প্ল্যাটফর্ম কোড এডিটরটি লাইট ওয়েট এবং সাথে গিট ও ডিবাগিং ফিচার বিল্ট ইন। আরও আছে কমিউনিটির ডেভেলপ করা মারাত্মক সব এক্সটেনশন। ফ্রি.

**9. [Docker](https://store.docker.com/editions/community/docker-ce-desktop-mac?tab=description)** এটি বর্তমানের সব চেয়ে পপুলার সফটওয়্যার কন্টেইনার প্ল্যাটফর্ম। মাল্টি প্ল্যাটফর্মে ডেভেলপমেন্ট, ফুল ডেভেলপমেন্ট এনভায়রনমেন্ট পোর্ট, অতঃপর দ্রুত ডেপ্লয়মেন্ট এবং সহজ স্কেল্যাব্লিটির জন্য সবাই এখন ব্যবহার করছে এই টুলটিকে। কমিউনিটি এডিশন ফ্রি।

**10. [VirtualBox](https://www.virtualbox.org/wiki/Downloads)** ম্যাকের মধ্যেই Windows বা Ubuntu বা অন্য কোন OS ইন্সটল দিতে চাইলে ভার্চুয়াল বক্স হতে পারে সলিড একটি সমাধান। এছাড়া ম্যাকে Vagrant ব্যবহার করতে হলেও এটি আগে ইন্সটল থাকতে হবে। ফ্রি তেই পাওয়া যাবে এই সফটওয়্যারটি।

**11. [Vagrant](https://www.vagrantup.com/downloads.html)** ভার্চুয়াল বক্স ইউজ করে অন্য OS ইন্সটল দেয়ার পরেও কিছু সীমাবদ্ধতা থেকে যায় যেগুলো দূর করতে পারে এই কমান্ড লাইন অ্যাপটি। এটি ব্যবহার করে খুব দ্রুত যেকোনো হেড লেস OS ইন্সটল দেয়া এবং সাথে সাথে IP, Memory, Sync Folder, SSH ইত্যাদি কনফিগার করা যায় সহজেই। ফ্রি.

**12. [Sequel Pro](https://sequelpro.com/download)** গ্র্যাফিক্যালি MySQL ডাটাবেজ ম্যানেজমেন্টের জন্য ম্যাকের উপযোগী খুব সুন্দর একটি অ্যাপ। ম্যাকের জন্য ফ্রিতেই পাওয়া যায়।

**13. [Robomongo](https://robomongo.org/download)** ক্রস প্ল্যাটফর্ম এবং ন্যাটিভ একটি গ্রাফিক্যাল টুল যা দিয়ে সহজেই MongoDB ম্যানেজ করতে পারেন।

**14. [iTerm2](https://www.iterm2.com/downloads.html)** ম্যাকের বিল্ট ইন টার্মিনাল অ্যাপ এর চেয়ে অনেক বেশি কনফিগারেবল এবং অনেক অনেক ফিচার সমৃদ্ধ একটি টার্মিনাল ক্লায়েন্ট। ওপেন সোর্স এবং সম্পূর্ণ ফ্রি।

**15. [Postman](https://www.getpostman.com/)** বর্তমানে সফটওয়্যার ডেভেলপমেন্ট এবং API ডেভেলপেমণ্ট প্রায় ওতপ্রোতভাবে জড়িত। আর পোষ্টম্যান হচ্ছে সেখানে অবশ্য প্রয়োজনীয় একটি অ্যাপ যার মাধ্যমে আপনার ডেভেলপ করা API এন্ডপয়েন্ট গুলোকে টেস্ট করতে পারবেন সহজেই।

**16. [Homebrew](https://brew.sh/)** এক কথায় একে বলা হয় The missing package manager for macOS. অর্থাৎ, যারা উবুন্টু বা এরকম ইউনিক্স সিস্টেমের বিল্ট ইন প্যাকেজ ম্যানেজার গুলোকে পছন্দ করেন এবং ম্যাকে এরকম একটি টুলকে মিস করেন তাদের জন্য লাইফ সেভার একটি টুল এটি। মজার বিষয় হচ্ছে, এটি কোন টুল ইন্সটল করার সময় এর নিজের একটি আলাদা লোকেশন ইন্সটল করে এবং সেটির একটি সিম্বোলিক লিঙ্ক ম্যাকের /usr/local ডিরেক্টরিতে তৈরি করে. আর তাই আপনার সিস্টেম ক্লিন থাকে।

**17. [Github Desktop](https://desktop.github.com/)** যদি আপনি একজন ওপেন সোর্স কন্ট্রিবিউটর হয়ে থাকেন এবং বিভিন্ন github রিপজিটরিতে খুব দ্রুত একটি গ্রাফিক্যাল টুল ইউজ করে কোলাবরেট করতে চান তাহলে এটি আপনার জন্য। এটি ফ্রি। Tower হচ্ছে এরকমই আরেকটি অ্যাপ যা আপনার সব গিট রিপজিটরির জন্য কিন্তু এটি পেইড অ্যাপ।

**18. [FileZilla](https://filezilla-project.org/download.php?platform=osx)** নানা কারণেই আপনার একটি FTP ক্লায়েন্ট দরকার হতে পারে যে ক্ষেত্রে এই ফ্রি, ওপেন সোর্স এবং ক্রস প্ল্যাটফর্ম অ্যাপটি হতে পারে প্রথম পছন্দের। FTP, SFPT সাপোর্ট রয়েছে এতে।

**19. [Caffeine](http://lightheadsw.com/caffeine/)** ছোট একটি টুলবার অ্যাপ যার মাধ্যমে নির্দিষ্ট সময়ের জন্য আপনার ম্যাককে স্লিপ মুডে যাওয়া থেকে বিরত রাখতে পারেন. ফ্রি।

**20. [Spectacle](https://www.spectacleapp.com/)** ম্যাক ইউজারদের কাছে অনেক সময় বিরক্তির কারণ হয়ে দাড়ায় বিভিন্ন অ্যাপ উইন্ডোর সাইজকে ঠিক ঠাক করা। এই টুলবার অ্যাপ এবং এর কিবোর্ড শর্ট কাট এর মাধ্যমে খুব সহজেই কোন রানিং অ্যাপকে ফুল সাইজ করা, অর্ধেক ডানে বা অর্ধেক বামে করা ইত্যাদি নানা রকম প্লেসমেন্ট করা যায়। ফ্রি।

**21. [Skype](https://www.skype.com/en/get-skype/)** নতুন করে বলার কিছু নাই স্কাইপি নিয়ে। মার্কেটে অনেক সময় অনেক রকম কমিউনিকেশন টুল আসলেও এর অবস্থান অনড়। এখনও অনেক ইউজাররা মিটিং, স্ক্রিন শেয়ারিং, গ্রুপ কনভারসেশন এমনকি কলিং এর জন্য এর উপরেই ভরশা করে থাকেন. ফ্রি.

**22. [Slack](https://itunes.apple.com/us/app/slack/id803453959?mt=12)** এটি আধুনিক একটি যোগাযোগের মাধ্যম যা চ্যাটিং ইন্টাফেইসকে ঘিরেই তৈরি। এটি বিশেষ করে ব্যবহৃত হয় অফিস বা টিমের মধ্যে। বিভিন্ন গ্রুপ বা চ্যানেল তৈরির মাধ্যমে মেম্বাররা নিজেদের মধ্যে চ্যাট, মেনশন, ফাইল শেয়ারিং ইত্যাদি করতে পারেন। এর জন্য বিভিন্ন বট তৈরি করেও একে আরও বেশি প্রয়োজনীয় এবং উপযোগী করে নিতে পারেন যে কেউ। ফ্রি.

**23. [Dropbox](https://www.dropbox.com/downloading)** ক্লাউড স্টোরেজের জন্য অত্যন্ত নির্ভরযোগ্য একটি প্ল্যাটফর্ম। এর ম্যাক অ্যাপটি টুলবারে থেকে খুব সহজেই আপনার প্রয়োজনীয় ফাইলকে ক্লাউডে সিঙ্ক করে নেয়। ম্যাক যেকোনো ফাইল তৈরি করার পর শুধু সেভ করার লোকেশনটি দেখিয়ে দিবেন Dropbox এর সিঙ্ক করা যেকোনো একটি ফোল্ডারে। সাথে সাথে এটি ক্লাউডে আপলোড হয়ে যাবে। অন্য ইউজারদের সাথে ফাইল শেয়ার করতেও ব্যবহার করা যায় এদের সার্ভিসকে। নির্দিষ্ট জায়গা পর্যন্ত ফ্রি।

**24. [Office 365](https://www.microsoft.com/en-us/store/b/office)** যে যাই বলুক, মাইক্রোসফট এর তৈরি এই অফিস স্যুটটির ভাল কোন বিকল্প এখনও নেই। এর মধ্যে থাকে MS Word, MS Excel, MS Power Point এবং আরও কয়েকটি অত্যন্ত দরকারি অ্যাপ যা একাধারে ছাত্র, শিক্ষক, লেখক, হিসাবরক্ষক, চাকুরীজীবী সবার কাছেই গুরুত্বপূর্ণ। ছাত্রদের জন্য ফ্রি।

**25. [Sketch](https://www.sketchapp.com/)** অ্যাপ, ওয়েব পেইজ বা লে-আউট ডিজাইনাদের জন্য Photoshop এর বিকল্প এবং ম্যাকের জন্য বহুল ব্যবহৃত একটি অ্যাপ। যাদের Photoshop এর সব ফিচার দরকার নাই বা শুধুমাত্র অ্যাপ ডিজাইন নিয়েই ফোকাস করতে চান তাদের জন্য। এটি একটি পেইড অ্যাপ।

**26. [VLC Media Player](http://www.videolan.org/vlc/download-macosx.html)** সবার অত্যন্ত পরিচিত একটি মিডিয়া প্লেয়ার। এটি ফ্রি এবং ওপেন সোর্স।

**27. [uTorrent](http://www.utorrent.com/downloads/mac)** ম্যাকের জন্য একটি টরেন্ট ক্লায়েন্ট দরকার হলে এটি হতে পারে পছন্দের। যদিও অনেকে এই পারপাজে Transmission ব্যবহার করে থাকেন।

**28. [Dash](https://kapeli.com/dash)** লিস্টের শেষের দিকে লিখছি মানেই যে এটি কম গুরুত্বপূর্ণ একটি অ্যাপ, বিষয়টি তা নয়। বরং, এটি লিস্টের শুরুতেও থাকতে পারতো। আপনার মাথায় যতরকম প্রোগ্রামিং ল্যাঙ্গুয়েজ, ফ্রেমওয়ার্ক বা ডেভেলপমেন্ট টুল এর নাম থাকতে পারে- প্রায় সবগুলোর ডকুমেন্টেশন অফলাইনেই ব্রাউজ করতে চাইলে এই অ্যাপের কোন বিকল্প নাই। এছাড়াও এতে আছে সুন্দর একটি snippet ম্যানেজার। ব্যাসিক ভার্সন ফ্রি.

**29. [Dr. Cleaner](https://itunes.apple.com/us/app/dr-cleaner-disk-memory-system-optimizer/id921458519?mt=12)** ম্যাকের জন্য প্রয়োজনীয় একটি ইউটিলিটি অ্যাপ। এর মাধ্যমে একাধারে ডিস্ক ক্লিন আপ, মেমরি ক্লিনআপ এবং সিস্টেম অপটিমাইজেশনের মত কাজ গুলো সহজেই করা যায়। এর মাধ্যমে- সাইজ মোতাবেক পুরো ম্যাকের সব ফাইলকে লিস্ট করা যায় যাতে করে কোন ফাইল বা অ্যাপ কেমন জায়গা নিচ্ছে তার একটা আইডিয়া পাওয়া যায় এবং প্রয়োজনে সেটা ডিলিট বা রিমুভ করা যায়.

**30. [AppCleaner](https://freemacsoft.net/appcleaner/)** ম্যাক থেকে যেকোনো রকম অ্যাপ, উইজেট বা প্লাগিন পুরোপুরি আনইন্সটল করতে চাইলে এই ছোট্ট অ্যাপটি আপনাকে সলিড কাজ করে দেখাবে।

*বিঃ দ্রঃ এই লিস্টের বাইরেও আরও অনেক প্রয়োজনীয় এবং গুরুত্বপূর্ণ অ্যাপ/টুল আছে যেগুলো নির্দিষ্ট কাজের জন্য নির্দিষ্ট ইউজারের কাছে দরকারি।*

macOS -এ আপনি কি কি অ্যাপ ব্যবহার করে থাকেন এবং কোন সাজেশন থাকলে কমেন্ট করুন নিচে!   

> **আপনি কি পোস্ট পড়ার চেয়ে সে বিষয়ে ভিডিও দেখতে বেশি পছন্দ করেন?**  
তাহলে [Subscribe](https://www.youtube.com/channel/UCJFY9iVRXTJu1SPVI_vRNDw) করুন আমার [YouTube](https://www.youtube.com/channel/UCJFY9iVRXTJu1SPVI_vRNDw) চ্যানেলে এবং সাপ্তাহিক টেকনিক্যাল ভিডিও দেখুন